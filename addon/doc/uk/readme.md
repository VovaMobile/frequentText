# Часто повторюваний текст #


## Інформація
* Автори: Rui Fontes, Ângelo Abrantes і Abel Passos Júnior, на основі роботи Marcos António de Oliveira
* Оновлено 31/05/2022
* Завантажити [стабільну версію][1]
* Сумісність: NVDA версії 2019.3 і вище


## Опис
Цей додаток дозволяє швидко вставляти блоки тексту, які ви часто використовуєте, в документи, які ви пишете.
Щоб краще організувати текстові блоки, їх можна згрупувати за категоріями.
Можна встановити категорію як основну для швидкого доступу до її блоків.


## Використання
Щоб почати користуватися цим додатком, вам потрібно створити категорії та заповнити блоки тексту, які ви хочете використовувати.
Для цього спочатку натисніть Windows+f12. Ви можете змінити цю команду у діалозі "Жести вводу" у розділі "Редагування тексту".
Буде відображено діалог де буде показано наявні категорії. Під час першого використання вам варто натиснути кнопку «Додати», щоб створити категорії, які ви хочете використовувати.
На категорії, натиснувши Enter або активувавши кнопку "Показати записи", буде показано діалог з текстовими блоками в цій категорії.
Окрім опцій «Додати» та «Показати записи», у вас також є опції «Перейменувати», «Встановити як основну» і «Видалити».
Коли відкривається діалог записів для категорії, відображаються всі наявні текстові блоки в цій категорії.
Щоб відкрити список блоків категорії, яка встановлена як основна або за відсутності такої першої категорії у списку категорій, натисніть комбінацію клавіш Control + Windows + F12.
Якщо блоків немає, варто натиснути кнопку "Додати", щоб створити потрібні блоки.
У першому діалозі введіть назву блоку і натисніть "Enter".
З'явиться діалог для введення блоку тексту.
Введіть потрібний текст, а коли закінчите, натисніть клавішу Tab і активуйте кнопку "Ok".

Щоб вставити блок тексту в поле редагування, виберіть блок і натисніть Enter, після чого, його можна вставити комбінацією CTRL+V.

У діалозі текстових блоків ви також можете перейменувати, редагувати вміст, перемістити в іншу категорію, видалити блок тексту або повернутися до діалогу категорій.


## Автоматичне оновлення
Починаючи з версії 21.07 включено функцію автоматичної перевірки оновлень.

Кожного разу, коли NVDA запускається, додаток перевіряє репозиторій на наявність нових версій.

Цю функцію можна вимкнути в налаштуваннях NVDA в категорії додатка.

[1]: https://github.com/ruifontes/frequentText/releases/download/2022.05/frequentText-2022.05.nvda-addon
